# Istniejące, funkcjonujące systemy: WhatsApp

### Spis treści

1. [Wstęp](#wstep)
2. [Prywatność](#prywatnosc)
3. [Możliwości przesyłania treści](#mozliwosci-przesylania-tresci)
4. [Więcej o lokalizacji](#wiecej-o-lokalizacji)
5. [Dostępne klienty](#dostepni-klienci)
6. [Wnioski](#wnioski)
7. [Źródła](#zrodla)

<a name="wstep"></a>
## Wstęp

WhatsApp jest mobilną aplikacją dla smartfonów, która służy jako komunikator internetowy. Pierwsze wydanie tej aplikacji przypada na 24 lutego 2009 roku. Od 2014 roku WhatsApp należy do Facebooka, który wykupił aplikację za 16 mld dolarów. WhatsApp posiada licnecję zamkniętą.

<a name="prywatnosc"></a>
## Prywatność

Wiadomości wysyłane za pośrednictwem WhatsApp są wysyłane z szyfrowaniem [end-to-end](https://en.wikipedia.org/wiki/End-to-end_encryption). Jest to ten sam protokół, który został użyty do szyfrowania wiadomości w aplikacji [Signal](https://github.com/impune-pl/projekt-zespolowy/blob/main/docs/Stage-1/signal.md), zaimplementowany z pomocą firmy Open Whisper Systems (OWS), która miała spory wkład w rozwój Signal Messengera. Współpraca OWS i WhatsApp nad wprowadzeniem tego protokołu została ogłoszona 18 listopada 2014 roku. Prace nad wdrożeniem protokołu szyfrowania end-to-end dla "każdej formy komunikacji" zakończono prawie dwa lata później, 5 kwietnia 2016 roku.

<a name="mozliwosci-przesylania-tresci"></a>
## Możliwości przesyłania treści

Komunikator uwzględnia możliwość wysłania różnych treści:  
- wiadomości tekstowe.
- gify oraz naklejki dostarczane przez Giphy.
- wideo
- zdjęcia
- obrazki
- dokumenty
- kontakty
- lokalizacja
- stworzenie pokoju w aplikacji Messenger

Umożliwa także wykonywanie połączeń głosowych i wideo.
  
<a name="wiecej-o-lokalizacji"></a>
## Więcej o lokalizacji

Udostępnienie lokalizacji w tej aplikacji jest możliwe w formie adresu oraz odnośnika do pinezki w Google Maps. Dodatkowo istnieje opcja transmisji aktualnej lokalizacji przez wybraną ilość czasu z 3 dostępnych opcji: 15 minut, 1 godzina lub 8 godzin. Nie ma możliwości ustawienia własnego czasu udostępniania lokalizacji. 

<a name="dostepni-klienci"></a>
## Dostępni klienci

Aplikacja jest dostępna głównie na urządzenia mobilne, aczkolwiek istnieje forma webowa. Niestety oferuje ona jedynie ułamek możliwości pełnej aplikacji. WhatsApp jest dostępny na poniższe platformy:
- Android
- iOS
- KaiOS
- Windows  
- macOS
  
WhatsApp zapowiadał również aplikację dla systemu iPadOS, czyli na tablety Apple iPad, jednakże na październik 2020 roku, aplikacja ta nie jest jeszcze na ten sprzęt dostępna. 
Mimo dostępności aplikacji na systemy Windows oraz macOS, funkcje oraz jej działanie do złudzenia przypomina wersję webową, nie zachęcając tym samym do jej instalacji.
Dodatkowo aplikacja webowa (oraz te na Windows oraz macOS) wymagają posiadania telefonu z zailstalowaną aplikacją WhatsApp w tej samej sieci. Aby uruchomić aplikację webową należy też zeskanować przez aplikację na telefonie wyświetlony kod QR.

<a name="wnioski"></a>
## Wnioski

Aplikacja posiada dobrze wykonaną opcję udostępniania lokalizacji. Umożliwia wybranie jednej z trzech opcji czasowych, jednakże nie umożliwia ustawienia własnej, nie znajdującej się na liście. Brakuje jej również w pełni działających odpowiedników stacjonarnych, posiadających chociażby połowę funkcji pełnej aplikacji na telefon. Sporym plusem jest obecność protokołu end-to-end, który szyfruje dane wysyłane między klientami.

<a name="zrodla"></a>
## Źródła
[Wikipedia](https://en.wikipedia.org/wiki/WhatsApp) oraz własne doświadczenia

---

![](https://github.com/impune-pl/projekt-zespolowy/blob/therobby-docs/images/whatsapp.jpg)
